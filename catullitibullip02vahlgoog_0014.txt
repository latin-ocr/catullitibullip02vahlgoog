4 CATULLI

11.

Passer, deliciae meae puellae,
quicum ludere, quem in sinu tenere,
quoi primum digitum dare adpetenti
et acris solet incitare morsuS,

5 cum desiderio meo nitenti
carum nescio quid libet iocari
et solaciolum sui doloriS,
credo uti gravis adquiescat ardor3
tecum ludere sicut ipsa possem

10 et tristis animi levare curas!

tam gratum est mihi quam ferunt puellae
pernici aureolum fuisse malum,
quod zonam soluit diu ligatam.

*—

111.

Lugete‚ ο Veneres Cupidinesque,
et quantum est hominum venustiorum.
passer mortuus est meae puellae,
passer, deliciae meae puellae,

5 quem plus illa oculis suis amabat:

