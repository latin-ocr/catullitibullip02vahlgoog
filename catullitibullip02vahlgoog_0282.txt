‘25

:30

35

40

45

272 PROPERTII

aut prius infecto deposcit praemia cursu,
septima quam metam triverit ante rota?

mendaces ludunt·flatus in amore secundi.
siqua venit sere, magna ruina venit.

tu tamen interea, quamvis te diligat illa,
in tacito cohibe gaudia clausa sinu:

namque in amore suo semper sua maxima cuique
nescio quo pacto verba nocere solent.

quamvis te persaepe vocet, semel ire timeto:
invidiam quod habet, non solet esse diu.

at si saecla forent antiquis † grata puellis,
essem ego quod nunc tu: tempore vincor ego.

nou tamen ista meos mutabunt saecula mores:
unus quisque sua noverit ire via.

at vos qui officia in multos revocatis amoreS,
quantum sic cruciat lumina vestra dolor!

vidistis pleno teneram candore puellam,
vidistis fusco: ducit uterque color.

vidistis quandam Argiva prodire figura,
vidistis nostras: utraque forma rapit.

illaque plebeio vel sit sandycis amictu:
haec atque illa mali vulneris una viast3

eum satis una tuis insomnia portet ocellis,
una sit et cuivis femina multa mala.

