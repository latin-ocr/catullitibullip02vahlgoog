menn 111. 177

25 sed procul a nobis hic sitftimor, illaque, siquast‚
quid valeat laesi sentiat ira dei.
quid precor ah demens? venti temeraria vota,
aeriae et nubes diripienda ferant.
quamvis nulla mei superest tibi cura, Neaera,
30 sis felix, et sint candida fata tua.
at nos securae reddamus tempora mensae:
venit post multos una serena dies.
hei mihi, difficile est- imitari gaudia falsa,
difficile est tristi fingere mente iocum,
35 nec bene mendaci risus conponitur ore,
nec bene sollicitis ebria verba sonant.
quid queror infelix? turpes discedite curae:
odit Lenaeus tristia verba pater.
Gnosia, Theseae quondam periuria linguae
40 flevisti ignoto sola relicta mari:
sic cecinit pro te doctu8‚ Minoi, Catullus,
ingrati referens inpia facta viri.
vos ego nunc moneo: felix, quicumque dolore
alterius disces posse cavere tuo.
45 nec vos aut capiant pendentia bracchia collo
aut fallat blanda sordida lingua prece.
etsi perque suos fallax iuravit ocellos
Iunonemque suam perque suam Venerem,
nulla fides inerit: periuria ridet amantum
50 Iuppiter et ventos inrita ferre iubet.
ergo quid totiens fallacis verba puellae

Tibull. ed. n. ’ 12

