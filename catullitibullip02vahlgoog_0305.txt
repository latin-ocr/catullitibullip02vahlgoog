mmm 1111. 295

111.

Visus eram molli recubans Heliconis in umbra,
Bellerophontei qua fluit umor equi,
reges, Alba, tuos et regum facta tuorum,
tantum operis, nervis hiscere posse meis,
5 parvaque tam magnis admoram fontibus ora,
unde pater sitiens Ennius ante bibit,
et cecini Curios fratres et Horatia pila,
regiaque Aemilia vecta tropaea rate,
victricesque moras Fabii pugnamque sinistram
ιο Cannensem ct versos ad pia vota deme,
Hannibalemque lares Romana sede fugantes,
anseris et tutum voce fuisse Iovem,
cum me Castalia speculans ex arbore Phoebus
sic ait, aurata nixus ad antra lyra.
15 ‘quid tibi cum tali, demens, est flumine? quis te
carminis heroi tangere iussit opus ἶ)
non hic ulla tibi speranda est fama, Properti:
mollia sunt parvis prata terenda rotis,
ut tuus in scamno iactetur saepe libellus,
20 quem legat expectans sola puella virum.
cur tua praescripto sevecta est pagina gyro?
non est ingenii cymba gravanda tui.
alter remus aqum, alter tibi radat arenas ι

