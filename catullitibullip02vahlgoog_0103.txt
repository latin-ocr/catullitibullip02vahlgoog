unna. 93

LXXII.

Dicebas quondam solum te nosse Catullum,
Lesbia, nec prae me velle tenere Iovem.

dilexi tum te non tantum ut vulgus amicam,
sed pater ut gnatos diligit et generos,

5 nunc te cognovi: quare etsi inpensius uror,

multo mi tamen es vilior et levior.

qui potis est? inquis. quod amantem iniuria talis
cogit amare magis, sed bene velle minus.

LXXIII.

Desine de quoquam quicquam bene velle mereri
aut aliquem fieri posse putare pium.
omnia sunt ingrata, nihil fecisse benigne:
immo etiam taedet, si fit, obestque magis3
5 ut mihi, quem nemo gravius nee acerbius urget,
quam modo qui me unum atque unicum amicum
habuit.

