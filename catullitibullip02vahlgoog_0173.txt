LIBER ιι. 133

1 05 pace tua pereant arcus pereantque sagittae,
Phoebe, modo in terris erret inermis Amor.
ars bona: sed postquam sumpsit sibi tela Cupido,
heu heu quam multis ars dedit illa malum!
et mihi praecipue iaceo cum saucius annum
1 10 et faveo morbo, cum iuvat ipse dolor,
usque cano Nemesim, sine qua versus mihi nullus
verba potest iustos aut reperire pedes.
at tu (nam divum servat tutela poetas),
praemoneO, vati parce, puella, saci-0,
1 15 ut Messalinum celebrem, cum praemia belli
ante suos currus oppida victa feret,
ipse gerens lauros: lauro devinctus agresti
miles ‘io' magna voce ‘triumphe' canet.
tum Messalla meus pia det spectacula turbae
120 et plaudat curru praetereunte pater.
adnue: sic tibi sint intonsi, Phoebe, capilli,
sic tua perpetuo sit tibi casta soror.

———————

VI.

Castra Macer sequitur: tenero quid fiet Amori?
sit comes et collo fortiter arma gerat?
et seu longa virum terrae via seu vaga ducent

11·

