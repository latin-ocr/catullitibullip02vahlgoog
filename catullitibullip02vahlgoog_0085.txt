Lumn. 75

ante pedes autem candentis mollia lanae
vellera virgati custodibant calathisci.
320 hae tum clarisona pectentes vellera voce
talia divino fuderunt carmine fata,
carmine perfidiae quod post nulla arguit aetas,
‘o decus eximium magnis virtutibus augens,
Emathiae tutamen opis, clarissime nate,
325 accipe, quod laeta tibi pandunt luce sorores,
veridicum oraclum. sed vos, quae fata secuntur,
⁶ currite ducentes subtegmina, currite, fusi.
adveniet tibi iam portans optata maritis
Hesperus, adveniet fausto cum sidere coniunx,

330 quae te flexanimo mentis perfundat amore
languidulosque paret tecum coniungere somnos
levia substernens robusto bracchia collo.
currite ducentes subtegmina, currite, fusi.

nulla domus tales umquam conexit amorne,

335 nullus amor tali coniunxit foedere amantes,
qualis adest Thetidi, qualis concordia Peleo.
currite ducentes subtegmina, currite, fusi.

nascetur vobis expers terroris Achilles,
hostibus haud terge, sed forti pectore notus,

34 0 qui persaepe vago victor certamine cursus
flammea praevertet celeris vestigia cervae}
currite ducentes subtegmina, currite, fusi.

non illi quisquam bello se conferet herm,
cum Phrygii Teucro manabunt sanguine campi

