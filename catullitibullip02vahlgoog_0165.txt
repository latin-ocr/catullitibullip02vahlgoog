uana 11. 1253

portatur validis mille columna iugis,
45 claudit et indomitum moles mare, lentus ut intra
neglegat hibernas piscis adesse minas.
at tibi laeta trahant Samiae convivia testae
fictaque Cumana lubrica terra rota.
heu heu divitibus video gaudere puellas:
50 iam veniant praedae, si Venus optat opesÍ¾
ut mea luxuria Nemesis fluat utque per urbem
incedat donis conspicienda meis,
illa gerat vestes tenues, quas femina Coa
texuit, auratas disposuitque vias:
55 illi sint comites fusci, quos India torret,
Solis et admotis inficit ignis equis:
illi selectos certent praebere colores
Africa puniceum purpureumque Tyros.

nota loquor: regnum iste tenet, quem saepe coegit
60 barbara gypsatos ferre catasta pedes.
at tibi dura segeS, Nemesim qui abducis ab urbe,
persolvat nulla semina certa fide.
et tu, Bacche tener, iucundae consitor uvae,
tu quoque devotos, Bacche, relinque lacus.
65 haud inpune licet formosas tristibus agris
abdere: nou tanti sunt tua musta, pater.
o valeant frugeS, ne sint modo rure puellae:
glans alat, et prisco more bibantur aquae.

