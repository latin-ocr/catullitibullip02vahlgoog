mmm 1111. 317

aurum omnes victa iam pietate colunt.
auro pulsa fides, auro venalia iura:
50 aurum lex sequitur, mox-sine lege pudor.
torrida sacrilegum testantur limina Brennum,
dum petit intonsi Pythia regna dei:
at mons laurigero concussus vertice diras
Gallica Parnasus sparsit in arma nives.
55 te scelus aecepto Thracis Polymestoris auro
nutrit in hospitio non, Polydoro, pio.
tu quoque ut auratos gereres, Eriphyla, lacertos,
dilapsis nusquam est Amphiaraus equis,
proloquar, atque utinam patriae sim vanus aruspex!
60 frangitur ipsa suis Roma superba bonis.
certa loquor, sed nulla fides: neque enim Ilia quon-
dam
verax Pergameis maenas habenda malis.
sola Parim Phrygiae fatum conponere, sola
fallacem patriae serpere dixit equum.
65 ille furor patriae fuit utilis, ille parenti:
experta est veros inrita lingua deos.

XIIII.

Multa tuae, Sparte, miramur iura palaestrae,
sed mage virginei tot bona gymnasii,

 

