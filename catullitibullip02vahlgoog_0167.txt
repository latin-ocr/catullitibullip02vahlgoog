mmm 11. 1⁸7

10 naufraga quam vasti tunderet unda maris!
nunc et amara dies et noctis amarior umbram,
omnia nunc tristi tempora felle madent.
nec prosunt elegi nec carminis auctor Apollo :
ilia cava pretium flagitat usque manu.
15 ite procul, musae, si uon prodestis amanti:
non ego vos, ut sint bella canenda, 0010,
nec resero solisque vias et qualis, ubi orbem
conplevit, versis Luna recurrit equis.
ad dominam faciles aditus per carmina quaero:
20 ite procul, musae, si nihil ista valent.
at mihi per caedem et facinus sunt dona paranda,
ue iaceam clausam flebilis ante domum:
aut rapiam suspensa sacris insignia fanis:
sed Venus ante alios est violanda mihi.
25 illa malum facinus suadet dominamque rapacem
dat mihi: sacrilegas sentiat illa manus.
o pereat, quicumque legit viridesque smaragdos
et niveam Tyrio murice tingit ovem.
hic (lat avaritiae causas et Coa puellis
30 vestis et e rubro lucida concha mari.
haec fecere malas t hinc clavim ianua sensit
et eoepit eustos liminis esse canis,
sed pretium si grande feras, custodia victast‚
nec prohibent claves, et canis ipse tacet.
35 heu quicumque dedit formam caelestis avarae.
quale bonum multis attulit ille malis!

