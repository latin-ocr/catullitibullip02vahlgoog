usim 1. 125

‘10 saevit, et huc illuc inpia turba fugit:
tum niger in porta serpentum Cerberus ore
stridet, et aeratas excubat ante foreS.
illic Iunonem temptare Ixionis ausi
versantur celeri noxia membra rota,
75 porrectusque novem Tityos per iugera terrae
adsiduas atro viscere pascit aves.
Tantalus estillic, et circum stagna: sed acrem
iam iam poturi deserit unda sitim:
et Danai proleS, Veneris quod numina laesit,
80 in cava Lethaeas dolia portat aquae.
illic sit quicumque meos violavit amores,
optavit lentas et mihi militias.
at tu casta precor maneoe, sanctique pudoris
adsideat custos sedula semper anus.
85 haec tibi fabellas referat positaque lucerna
deducat plena stamina longa colo,
at circa gravibus pensis adfixa puella
paullatim somno sessa remittat opus.
tum veniam subit0, nec quisquam nuntiet ante,
90 sed videar caelo missus adesse tibi.
tum mihi, qualis eris, longos turbata capillos,
obvia nudato, Delia, curre pede.
hoc precor, hunc illum nobis Aurora nitentem
Luciferum roseis candida portet equis.

)
δ

 

