190 ‘mentm

votaque pro domina vix numeranda facit.
interdum vovet, interdum, quod langueat illa,
dicit in aeternos aspera verba deos,
15 pone metum, Cerinthe: deus non laedit amantes.
tu modo semper ama: salva puella tibist.
nil opus est fletu: lacrimis erit aptius uti,
si quando fuerit tristior illa tibi.
at nunc tota tua est, te solum candida secum
20 cogitat, et frustra credula turba sedet.
Phoebe, fave: laus magna tibi tribuetur in uno
corpore servato restituisse duos,
iam celeber, iam lautus eriS, cum debita reddet
certatim sanctis laetus uterque focis,
25 tum te felicem dicet pia turba deorum,
optabunt artes et sibi quisque tuas.

V.

Qui mihi te, Cerinthe‚ dies dedit, hic mihi sanctus
atque inter festos semper habendus erit.
te nascente novum parcae cecinere puellis
servitium et dederunt regna superba tibi.
5 uror ego ante aliast iuvat hoc, cerintha, quod uror,
si tibi de nobis mutuus ignis adest.
mutuus adsit amor, per te dulcissima furta

 

