10

â€š15

unna. 9

VIII.

Miser Catulle, desinas ineptire,

et quod vides perisse perditum ducas.
fulsere quondam candidi tibi soles,

cum ventitabas quo puella ducebat
amata nobis quantum amabitur nulla.
ibi illa multa tum iocosa fiebant,

quae tu volebas nee puella nolebat.
fulsere vere candidi tibi soles.

nune iam illa non vult: tu quoque, inpotens, noli,
nec quae fugit sectare, nec miser vive,
sed obstinata mente perfer, obdura.
vale, puella. iam Catullus obdurat,
nec te requiret nee rogabit invitam:

at tu dolebis, cum rogaberis nulla.
scelesta, vae te! quae tibi manet vita!
quis nunc te adibit? cui videberis bella?
quem nunc amabis ? cuius esse diceris?
quem basiabis? cui labella mordebis?

at tu, Catulle, destinatus obdura.

