30 CATULLr

Dindymi dominam, ex eo misellae
15 ignes interiorem edunt medullam.
ignosco tibi, Sapphica puella
musa doctior: est enim venuste
magna· Caecilio incohata mater.

———

XXXVI.

Annales Volusi, cacata charta,
votum solvite pro mea puella.
nam sanctae Veneri Cupidinique
vovit, si sibi restitutus essem
5 desissemque truces vibrare iambOS‚
electissima pessimi poetae
scripta tardipedi deo daturam
infelicibus ustulanda lignis.
et haec pessima se puella vidit
10 iocose lepide vovere divis·
nunc, o caeruleo creata ponte,
quae sanctum Idalium Uriosque portus
quaeque Ancona Cnidumque arundinosam
colis quaeque Amathunta quaeque Golgos
15 quaeque Durrachium Adriac tabernam,
acceptum face redditumque votum,
si non inlepidum neque invenustumst.

