368 Pnornn‘rn

25 necdum ultra Tiberim belli sonus, ultima praeda
Nomentum et captae iugera terna Corae.
o Veii veteres, et vos tum regna fuistis
et vestro posita est aurea sella foro:
nunc intra muros pastoris bucina lenti
30 cantat et in vestris ossibus arva metunt.
forte super portae dux Veius adstitit arcem
colloquiumque sua fretus ab urbe dedit.
dumque aries murum cornu pulsabat ahen0‚
vinea qua ductum longa tegebat opum,
85 Cossus ait ‘forti melius concurrere campo':
nec mora fit, plano sistit uterque gradum.
di Latias iuvere manue, desecta Tolumni
cervix Romanos sanguine lavit equos.
Claudius a Rheno traiectos arcuit hosteS,
40 Belgica cum vasti parma relata ducis
Virdomari. genus hic Brenno iactabat ab ipso,
nobilis erectis fundere gaesa rotis,
illi virgatis iaculantis ab agmine braccis ⁴
torquis ab incisa decidit unca gula.
45 nunc spolia in templo tria condita: causa Feretri,
omine quod certo dux ferit ense ducem3
seu, quia victa suis umeris haec arma ferebant,
hinc Feretri dicta est ara superba Iovis.

