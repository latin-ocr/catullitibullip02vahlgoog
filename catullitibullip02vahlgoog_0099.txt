Luna. 80

90 Troia virum et virtutum omnium acerba cinis,
quaene etiam nostro letum miserabile fratri
attulit. hei misero frater adempte mihi,
hei misero fratri iucundum lumen ademptum,
tecum una tota est nostra sepulta domus,
95 omnia tecum una perierunt gaudia nostra,
quae tuus in vita dulcis alebat amor.
quem nune tam longe non inter nota sepulcra
nee prope cognatos conpositum eineres,
sed Troia obscena, Troia infelice sepultum
100 detinet extremo terra aliena solo.
ad quam tum properans fertur simul undique pubes
Graeca penetralis deseruisse foece,
ne Paris abducta gavisus libera moecha
otia pacato degeret in thalamo.
105 quo tibi tum casu, pulcherrima Laodamia,
ereptum est vita dulcius atque anima
coniugium: tanto te absorbens vertice amoris
aestus in abruptum detulerat barathrum,
quale ferunt Grai Pheneum prope Cylleneum
1 1 o siccare emulsa pingue palude solum,
quod quondam eaesis montis fodisse medullis
audit falsiparens Amphitryoniades,
tempore quo certa Stymphalia monstra sagitta
perculit imperio deterioris eri,
11 5 pluribus ut caeli tereretur ianua divis,
Hebe nec longa virginitate soret.

