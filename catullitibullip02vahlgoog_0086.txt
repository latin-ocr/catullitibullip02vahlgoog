76 cumn

345 Troicaque obsidens longinquo moenia bello
periuri Pelopis vastabit tertius heres.
currite ducentes subtegmina, currite, fusi.

illius egregias virtutes claraque facta
saepe fatebuntur gnatorum in funere manee,

350 cum in cinerem canos solvent a vertice crines
putridaque infirmis variabunt pectora palmis.
currite ducentes subtegmina, currite, fusi.

namque, velut densas praecerpens cultor aristas
sole sub ardenti flaventia demetit arva,

355 Troiugenum infesto prosternet corpora ferre.
currite ducentes subtegmina, currite, fusi.

testis erit magnis virtutibus unda Scamandri,
quae passim rapido diffunditur Hellespont0‚
cuius iter caesis angustans corporum acervis

360 alta tepefaciet permixta flumina caede.
currite ducentes subtegmina, currite, fusi.

denique testis erit morti quoque reddita praeda,
cum teres excelso coacervatum aggere bustum
excipiet niveos percussae virginis artus.

365 currite ducentes subtegmina, currite, fusi.

nam simul ac sessis dederit fors copiam Achivis
urbis Dardaniae Neptunia solvere vincla,
alta Polyxenia mitescent caede sepulcra,
quae, velut ancipiti succumbens victima ferre,

37 0 proiciet truncum submisso poplite corpus.
currite ducentes subtegmina, currite, fusi.

ἱ

