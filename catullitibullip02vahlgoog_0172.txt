132 'rmuLm

fataque vocales praemonuisse boves),
haec fuerunt olim: sed tu iam mitis, Apono,
80 prodigia indomitis merge sub aequoribus,
et succensa saeris crepitet bene laurea flammi8‚
omine quo felix et sacer annus erit.
laurus ubi bona signa dedit, gaudete coloni:
distendet spicis horrea plena CereS,
85 oblitus et musto feriet pede rusticus uvas,
dolia dum magni deficiantque lacus.
at madidus Baecho sua festa Palilia pastor
concinet (a stabulis tum procul este lupi) ι
ille levis stipulae solemnis potus acervos
9ο accendet, flammas transilietque sacras.
et fetus matrona dabit, natusque parenti
oscula conprensis auribus eripiet,
nec taedebit avum parvo advigilare nepoti
balbaque cum puero dicere verba senem.
95 tunc operata deo pubes discumbet in herba,
arboris antiquae qua levis umbra cadit,
aut e veste sua tendent umbracula sertis
vincta, coronatus stabit et ante calix.
at sibi quisque dapes et festas extmet alte
100 caespitibus mensas caespitibusque torum.
ingeret hic potus iuvenis maledicta puellae,
post modo quae votis inrita facta velit:
nam ferus ille suae plorabit sobrius idem
et se iurabit mente fuisse mala.

