264 PROPERTII

nec tu supplicibus me sis venerata tabellis:
ultima talis erit quae mea prima fides·
35 hoc mihi perpetuo ius est, quod solus amator
nec cito desisto nec temere incipio.

XXI.

Ah quantum de me Panthi tibi pagina finxit,
tantum illi Pantho ne sit amica Venus ἕ
sed tibi iam videor Dodona verior augur?
uxorem ille tuus pulcher amator habet.
5 tot noctes periere. nihil pudet? adspice, cantat
liber: tu nimium credula sola iaces,
et nunc inter eos tu sermo es: te ille‚superbus
dicit se invito saepe fuisse domi.
dispeream, si quicquam aliud quam gloria de te
10 quaeritur: has laudes ille ma'ritus habet.
Colchida sic hospes quondam decepit Iason:
eiecta est, tenuit namque Creusa domum.
sic a Dulichio iuvene est elusa Calypso:
vidit amatorem pandere vela suum.
15 ah nimium faciles aurem praebere puellae,
discite desert-ae non temere esse bonae.
hinc quoque qui restat? iam pridem quaeritur alter.
experta in prim0‚ stulta, cavere potes,

