250 ΡΒΟΡΕΒΤΠ

XIII.

Non tot Achaemeniis armantur Susa sagittis,
spicula quot nostro pectore fixit Amor.
hic me tam graciles vetuit contemnere musaS,
iussit et Ascraeum sic habitare nemus,
5 non ut Pieriae quercus mea verba sequantur,
aut possim Ismaria ducere valle feras,
sed magis ut nostro stupefiat Cynthia versu:
tunc ego sim Inachio notior arte Lino,
non ego sum formae tantum mirator honestae,
ιο nec siqua inlustres femina iactat avos:
me iuvet in gremio doctae legisse puellae,
auribus et puris scripta probasse mea.
haec ubi contigerint, populi confusa valeto
fabula: nam domina iudice tutus ero,
ι 5 quae si forte bonas ad pacem verterit auree,
possum inimicitias tunc ego ferre Iovis,

 

XIII b.

Quandocumque igitur nostros mors claudet ocelloS,
accipe quae serves funeris acta mei.
nec mea tum longa spatietur imagine pompa,

