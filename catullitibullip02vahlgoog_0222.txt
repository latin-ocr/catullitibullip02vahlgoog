212 PROPERTII

7 VIIII.

Dicebam tibi venturos, inrisor, amores,
nec tibi perpetuo libera verba fore:
ecce iaces supplexque venis ad iura puellae,
et tibi nunc quovis imperat empta modo.
5 non me Chaoniae vincant in amore columbae
dicere quos iuvenae quaeque puella domet.
me dolor et lacrimae merito fecere peritum:
atque utinam posito dicar amore rudis!
quid tibi nunc misero prodest grave dicere carmen
10 aut Amphioniae moenia flere lyrae?
plus in amore valet Mimnermi versus Homero:
carmina mansuetus lenia quaerit Amor.
i quaeso et tristis istos conpone libellos,
et cane quod quaevis nosse puella velit.
15 quid si non esset facilis tibi copia? nunc tu
insanus medio flumine quaeris aquam.
necdum etiam paneri, vero nec tangeris igni:
hacc est venturi prima favilla mali.
tum magis Armenias cupies accedere tigres
20 et magis infernae vincula nosse rotae,
quam pueri totiens arcum sentirc medullis
et nihil iratae posse negare tuae.
nullus Amor cuiquam facilis ita praebuit alas,

