216 PROPERTH

xus ’

Quid mihi desidiae non cessas fingere crimen,
quod faciat nobis Cynthia rara moram?
tam multa illa meo divisa est milia lecto,
quantum Hypanis Veneto‘dissidet EridanO,
5 nec mihi consuetos amplexu nutrit amm-ee,
Cynthia nec nostra dulcis in aure sonat.
olim gratus eram: non illo tempore ‘cuiquam
contigit ut simili posset amare fide.
invidiae fuimus: num me deus obruit? an quae
ιο lecta Prometheis dividit herba iugis?
non sum ego qui fueram: mutat via longa puellas:
quantus in exiguo tempore fugit· amor!
nunc primum longas solus cognoscere noctes
cogor et ipse meis auribus esse gravis.
1 5 felix qui potuit praesenti flere puellae:
non nihil adspersis gaudet Amor lacrimis3
aut si despectus potuit mutare calores:
sunt quoque translato gaudia servitio.
mi neque amare aliam neque ab hac discedere fas
est:
20 Cynthia prima fuit, Cynthia finis erit.

