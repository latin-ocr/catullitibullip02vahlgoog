unns 11. 239

non ita Carpathiae variant aquilonibus undae,
nee dubio nubes vertitur atra noto,
quam facile irati verbo mutantur amantesz
dum licet, iniusto subtrahe colla iugo·
15 nec tu non aliquid, sed prima nocte, dolebis:
omne in amore malum, si patiare, levest.
at tu per dominae Iunonis dulcia iura
parce tuis animis, vita, nocere tibi.
non solum taurus ferit uncis cornibus hostem,
20 verum etiam instanti laesa repugnat ovis.
nec tibi periuro scindam de corpore vestem,
nec mea. praeclusas fregerit ira fores,
nec tibi conexos iratus carpere crines
nec duris ausim laedere pollicibus.
25 rusticus haec aliquis tam turpia proelia quaerat,
cuius non hederae circuiere caput.
scribam igitur, quod non umquam tua deleat aetas,
‘Cynthia forma potens, Cynthia verba levis.'
crede mihi, quamvis contemnas murmura famae,
30 hic tibi pallori, Cynthia, versus erit.

VI.

Non ita conplebant Ephyreae Laidos aedes,
ad cuius iacuit Graecia tota foreS‚

