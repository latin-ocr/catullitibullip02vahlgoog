34 cArULm

XXXXI.

Ametina puella defututa

⁴ tota milia me decem poposcit,
ista turpiculo puella naso,
decoctoris amica Formiani.

5 propinqui, quibus est puella curae,
amicos medicosque convocate:
non est sana puella. nec rogate,
qualis sit: solide est imaginosa.

XXXXII.

Adeste, hendecasyllabi, quot estis
omnes undique, quotquot estis omnes.
iocum me putat esse moecha turpis
et negat mihi nostra reddituram
5 pugillaria, si pati potestis·

persequamur eam, et reflagitemus.
quae sit quaeritis. illa quam videtis
turpe incedere, mimice ac moleste
ridentem catuli ore Gallicani.

10 circumsistite eam, et reflagitate,
‘moecha putida, redde codicillos,

