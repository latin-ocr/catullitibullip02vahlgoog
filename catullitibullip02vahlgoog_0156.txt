146 ‘rnwLm

30 sternat et adversos Marte favente duces,
ut mihi potanti possit sua dicere facta
miles et in mensa pingere castra mero.
quis furor est atram bellis arcessere mortem?·
inminet et tacito clam venit illa pede.
35 non seges est infra, non vinea culta, sed audax
Cerberus et Stygiae navita turpis aquae:
illic rescissisque genis ustoque capillo
errat ad obscuros pallida turba lacus.
quam potius laudandus hic est quem prole parata
40 occupat in parva pigra senecta casa!
ipse suas sectatur oves, at filius agnOS,
et calidam fesso conparat uxor aquam.
sic ego sim, liceatque caput candescere canisi,
temporis et prisci facta referre senem.
45 interea Pax arva colat. Pax candida primum
duxit araturos sub iuga panda bovoe,
pax aluit vites et sucos condidit uvae,
funderet ut nato testa paterna merum:
pace bidens vomerque vigent, at tristia duri
50 militis in tenebris occupat arma situs

ooooooooooooo

rusticus e lucoque vehit, male sobrius ipse,
uxorem plaustro progeniemque domum.

sed Veneris tum bella calent, scissosque capillos
femina perfractas conqueriturque fores:

