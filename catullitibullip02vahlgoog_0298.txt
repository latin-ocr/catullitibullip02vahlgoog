288 rnorem-11

semper in absentis felicior aestus amantes:
elevat adsiduos copia longa viros.

 

XXXIII.

Cur quisquam faciem dominae iam credit amico?
sic erepta mihi paene puella meast.
expertus dico, nemo estin amore fidelis:
formosam raro non sibi quisque petit.
5 polluit ille deus cognatos, solvit amiam,
et bene concordes tristia ad arma vocat.
hospes in hospitium Menelao venit adulter:
Colchis et ignotum nonne secuta virumst'?
Lyncea, tune meam potuisti, perfide, curam
ιο tangere? nonne tuae tum cecidere manus?
quid si non constans illa et tam certa fuisset?
posses in tanto vivere flagitio?
tu mihi vel ferro pectus vel perde veneno:
a domina tantum te modo tolle mea.
15 te socium vitae, te corporis esse licebit:
te dominum admitto rebus, amice, meis:
lecto te solum, lecto te deprecor un0.
rivalem possum non ego ferre Iovem.
ipse meas soluS, quod nil est, aemulor umbra-⁴3,

