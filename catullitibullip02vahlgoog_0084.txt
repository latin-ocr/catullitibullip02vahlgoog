74 CATULLI

flammati Phaethontis et aeria cupressu.
haec circum sedes late contexta locavit,
vestibulum ut molli velatum fronde vireret.
‘⁵ 7 post hunc consequitur sollerti corde PrometheuS,
⁸ 295 extenuata gerens veteris vestigia poenae
quam quondam Scythicis restrictus membra catena
persolvit pendens e verticibus praeruptis
inde pater divum sancta cum coniuge natisque
advenit cae10, te solum, Phoebe, relinquens

300 unigenamque simul cultricem montibus Idri:
Pelea nam tecum pariter soror adspernatast
nec Thetidis taedas voluit celebrare iugalis.
qui postquam niveis flexerunt sedibus artus,
large multiplici constructae sunt dape mensae,

305 curn interea infirmo quatientes corpora m'otu
veridicos parcae coeperunt edere cantus.
his corpus tremulum conplectens undique vestis
candida purpurea talos incinxerat ora,
at roseo niveae residebant vertice vittae,

310 aeternumque manus carpebant rite laborem.
laeva colum molli lana retinebat amictum,
dextera tum leviter deducens fila supinis
formabat digitis, tum prono in pollice torquens
libratum tereti versabat turbine fusum,

3 ι 5 atque ita decerpens aequabat semper opus dens,
laneaque aridulis haerebant morsa labellis,
quae prius in levi fuerant extantia filo:

