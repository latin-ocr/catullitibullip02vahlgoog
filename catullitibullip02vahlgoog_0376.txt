354 pnomznm

VIIII.

Amphitryoniades qua tempestate iuvencos
egerat a stabuliS‚ o Erythea, mie,
venit ad eductos pecorosa Palatia montes
et statuit fessos, fessus et ipse, boves,
5 qua Velabra suo stagnabant flumine quaque
nauta per urbanas velificabat aquas·
sed non infido manserunt hospite Caco
incolumes: furto polluit ille Iovem.
incola Cacus erat, metuendo raptor ab antro,
10 per tria partitos qui dabat ora focos.
hic, ne certa forent manifestae signa rapinae,
aversos cauda traxit in antra boves,
nec sine teste deo: furem sonuere iuvenci,
furis et inplacidas diruit ira fores,
1 5 Maenalio iacuit pulsus tria tempora ramo
Cacus: et Alcides sic ait, ‘ite boves,
Herculis ite boves, nostrae labor ultime clavae,
bis mihi quaesitae, bis mea praeda, boves,
arvaque mugitu sancite boaria longo:
20 nobile erit Romae pascua vestra forum.'
dixerat, et sicco torret sitis ora palato,
terraque non ullas feta ministrat aquas.
sed procul inclusas audit ridere puellas,
lucus ab umbroso fecerat orbe nemus,

