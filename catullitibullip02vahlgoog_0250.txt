240 Paos-mern

turba Menandreae fuerat nec Thaidos olim
tanta, in qua populus lusit Erichthonius,
5 nec, quae deletas potuit conponere Thebas,
Phryne tam multis facta beata viris.
quin etiam falsos fingis tibi saepe propinqu08‚
oscula nec desunt qui tibi iure ferant.
me iuvenum pictae facies, me nomina laedunt,
10 me tener in cunis et sine voce puer:
me laedit si multa tibi dedit oscula mater,
me soror et cum quae dormit amica simul:
omnia me laedunt: timidus sum (ignosce timori).
et miser in tunica suspicor esse virum.
15 his olim, ut fama est, vitiis ad proelia ventumst:
his Troiana vides funera principiis.
aspera centauros eadem dementia iussit
frangere in adversum pocula Pirithoum.
cur exempla petam Graium? tu criminis auctor,
20 nutritus durae, Romule, lacte lupae.
tu rapere intactas docuisti inpune Sabinas:
per te nunc Romae quidiibet audet Amor.
felix Admeti coniunx et lectus Ulixis,
et quaecumque viri femina limen amat.
25 templa Pudicitiae quid opus statuisse puellis,
si cuivis nuptae cuilibet esse licet?

οοοοοοοοοοοοοοο

quae manus obscenas depinxit prima tabellas

