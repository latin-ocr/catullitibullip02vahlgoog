nmen v. 341

vel licet armatis hostis inermis eas,
vel tremefacta cavo tellus diducat hiatum:
150 octipedis cancri terga sinistra time.'

 

11.

Quid mirare meas tot in uno corpore formas?
accipe Vertumni signa paterna dei.
Tuscus eg0, et Tuscis orior, nec paenitet inter
proelia Volsinios deseruisse focos,
5 haec me turba iuvat, nec templo laetor eburno:
Romanum satis est posse videre forum.
hac quondam Tiberinus iter faciebat, et aiunt
remorum auditos per vada pulsa sonos:
at postquam ille suis tantum concessit alumni8â€š
10 Vertumnus verso dicor ab amne deus.
seu, quia vertentis fructum praecepimus anni,
Vertumni vulgus credidit esse sacrum.
prima mihi variat liventibus uva racemis
et coma lactenti spicea fruge tumet.
15 hic dulces cerasos, hic autumnalia pruna
cernis et aestivo mora rubere die.
insitor hic solvit pomosa vota corona,
cum pirus invito stipite mala tulit.

