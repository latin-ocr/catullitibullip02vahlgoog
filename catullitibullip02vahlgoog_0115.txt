LIBER. . 105

culos et crepidas lingere carpatinas.
5 si nos omnino vis omnes perdere, Vitti,
hiscas: omnino quod cupis efficies,

——m

LXXXXVIIII.

Surripui tibi, dum ludis, mellite Iuventi,
saviolum dulci dulcius ambrosia.
verum id non inpune tuli : namque amplius horam
suffixum in summa me memini esse cruce,
5 dum tibi me purgo nee possum fletibus ullis
tantillum vestrae demere saevitiae.
nam simul id factum est, multis diluta labella
abstersti guttis omnibus articuliS,
ne quicquam nostro contractum ex ore maneret,
10 tamquam conmictae spurca saliva lupae.
praeterea infesto miserum me tradere Amori
non cessasti omnique excruciare modo,
ut mi ex ambrosia mutatum iam foret illud
saviolum tristi tristius helleboro.
15 quam quoniam poenam misero proponis amori,
numquam iam posthac basia surripiam.

