LIBER 1111. 333

θ ΧΧΠΠ.

Falsa est ista tuae, mulier, fiducia formae,
olim oculis nimium facta superba meis.
noster amor tales tribuit tibi, Cynthia, laudes:
versibus insignem te pudet esse meis.
5 mixtam te varia laudavi saepe figura, ⁴
ut quod non esses esse putaret amor:
et color est totiens roseo collatus Eoo,
cum tibi quaesitus candor in ore soret.
quod mihi non patrii poterant avertere amici,
1 0 eluere aut vasto Thessala saga mari.
haec eg0‚ non ferro non igne coactus, et ipsa
naufragus Aegaea vera fatebar aqua.
correptus saevo Veneris torrebar ahenO,
vinctus eram versas in mea terga manus,
1 5 ecce coronatae portum tetigere carinae,
traiectae Syrtes, ancora iacta mihist.
nunc demum vasto fessi resipiscimus aestu,
⁸ vulneraque ad sanum nunc coiere mea.
mens bona, siqua dea eS, tua me in sacraria dono,
20 exciderant surdo tot mea vota Iovi.

