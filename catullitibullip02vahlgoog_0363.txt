LIBER v. , 351

et sua nocturno fallere terga lupo,
15 posset ut intentos astu caecare maritos,
cornicum inmeritas eruit ungue genas,
consuluitque striges nostro de sanguine et in me
hippomanes fetae semina legit equae.
exorabat opus verbis, ceu· blanda pererrat
20 saxosamque terit sedula lympha viam.
‘si te eoa Dorozantum iuvat aurea ripa
et quae sub Tyria concha superbit aqua,
Eurypylique placet Coae textura Minervae
sectaque ab Attalicis putria signa toris,
25 seu quae palmiferae* mittunt venalia Thebae,
murreaque in Parthis pocula cocta socie,
sperne fidem, provolve deos, mendacia vincant,
frange et damnosae iura pudicitiae.
et stimulare iram pretium facit: utere causis:
30 maior dilata nocte recurret amor.
si tibi forte comas vexaverit utilis ira,
post modo mercata paee premendus erit.
denique ubi amplexu Venerem promiseris empto,
fac simules puros Isidis esse dies.
35 ingerat apriles Iole tibi, tundat Amycle
natalem maiis idibus esse tuum.
supplex ille sedet: posita tu scribe cathedra
quidlibet. has artes si pavet ille, tenes.
semper habe morsus circa tua eolla recentes,
4 0 litibus alterius quos putet esse datos.

