LIBER 1111. 311

Colchis flagrantis adamantina sub iuga tauros
10 egit et armigera proelia sevit hume,
custodisque feros clausit serpentis hiatus,
iret ut Aesonias aurea lana domos,
ausa ferox ab equo quondam oppugnare sagittis
Maeotis Danaum Penthesilea rates;
15 aurea cui postquam nudavit cassida frontem,
vicit victorem candida forma virum.
Omphale in tantum formae processit honorem,
Lydia Gygaeo tincta puella lacu,
ut, qui pacato statuisset in orbe columnas,
20 tam dura traheret mollia pensa manu.
Persarum statuit Babylona Semiramis urbem,
ut solidum cocto tolleret aggere opus,
et duo in adversum missi per moenia currus
ne possent tacto stringere ab axe latae,
25 duxit et Euphratem medium, qua condidit arces,
iussit et imperio subdere Bactra caput.
nam quid ego heroaS‚ quid raptem in crimina divos?
(Iuppiter infamat seque suamque domum)
quid, modo quae nostris opprobria vexerit armis
30 et famulos inter femina trita suos?
coniugis obsceni pretium⁴Romana poposcit
moenia et addictos in sua regna patres.
noxia Alexandria, dolis aptissima tellus,
et totiens nostro Memphi cruenta ma10‚
35 tres ubi Pompeio detraxit harena triumphos!

