84 cxrtnzm

verum istud populi fabula, Quinte, facit,
qui, quacumque aliquid reperitur non bene factum,
ad me omnes clamant ‘ianua, culpa tuast.''
15 non istuc satis est uno te dicere verb0,
sed facere ut quivis sentiat et videat.
‘qui possum? nemo quaerit nec scire laborat.'
nos volumus: nobis dicere ne dubita.
‘primum igitur, virgo quod fertur tradita nobis,
20 falsum est. non qui illam vir prior attigerit,
languidior tenera cui pendens sicula beta
numquam se mediam sustulit ad tunicam:
sed pater illius gnati violasse cubile ’
dicitur et miseram conscelerasse domum,
25 sive quod inpia mens caeco flagrabat amore,
seu quod iners sterili semine natus erat
et quaerendus is unde foret nervosius illud
quod posset zonam solvere virgineam?
egregium narras mira pietate parentem,
30 qui ipse sui gnati minxerit in gremium.
‘atqui non solum hoc sc dicit cognitum habere
Brixia † Chineae supposita speculae,
flavus quam molli praecurrit flumine Mella,
Brixia Veronae mater amata meae,
35 sed de Postumio et Corneli narrat amore,
cum quibus illa malum fecit adulterium.
dixerit hic aliquis ‘qui tu isthaec, ianua, nosti,
cui numquam domini limine abesse lieet,

