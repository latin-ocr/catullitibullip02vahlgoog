LIBER v. 343

inpositus fronti langueat ante meae.
at mihi, quod formas unus vertebar in omneS,
nomen ab eventu patria lingua dedit.
et tu, Roma, meis tribuisti praemia Tusci8‚
50 unde hodie vicus nomina Tuscus habet,
tempore quo sociis venit Lycomedius armis
atque Sabina feri contudit arma Tati.
vidi ego labentes acies et tela caduca,
atque hostes turpi terga dedisse fugae.
55 sed facias, divum sator, ut Romana per aevum
transeat ante meos turba togata pedes.
sex superant versus (te, qui ad vadimonia curriS,
non moror) z haec spatiis ultima meta meis.
stipes acernus eram, properanti falce dolatuS,
60 ante Numam grata pauper in urbe deus.
at tibi, Mamuri, formae caelator ahenae‚
tellus artifices ne terat Osca manus,
qui me tam docilis potuisti fundere in usus.
unum opus est, operi non datur unus honos,

111.

Haec Arethusa suo mittit mandata Lycotae,
cum totiens absi8‚ si potes esse meus.

