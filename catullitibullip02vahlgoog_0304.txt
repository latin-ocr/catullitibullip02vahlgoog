⁴ 294 PROPERTII

40 gaudeat in ‘solito tacta puella sono.
11 Orphea.detinuisse feras et concita dicunt
flumina Threicia sustinuisse lyra:
saxa Cithaeronis Thebas agitata per artem
sponte sua in muri membra coisse ferunt:
5 quin etiam, Polypheme, fera Galatea sub Aetna
ad tua rorantes carmina flexit equos ε - ,.
miremur, nobis et Baccho et Apolline dextro
turba puellarum si· mea verba colit?
quod non Taenariis domus est mihi fulta columniS,
10 nec camera auratas inter eburna trabeS,
nec mea Phaeacas aequant pomaria silvae,
non operosa rigat Marcius antra liquor:
at musae comiteS, et carmina grata legenti,
et defessa choris Calliopea meiS.
15 fortunata, meo siqua es celebrata libello!
carmina erunt formae tot monimenta tuae.
nam neque pyramidum sumptus ad sidera ducti
nec Iovis Elei caelum imitata domus
nec Mausolei dives fortuna sepulcri
20 mortis ab extrema condicione vacant.
aut illis flamma aut imber subducet honores,
annorum aut ictu pondera victa ruent.
at non ingenio quaesitum nomen ab aevo
excidet: ingenio stat sine mortedecuS.

