ALBII TIBULLI

LIBER TERTIUS.

LYGDAMI ELEGIAE.

1.

Martis Romani festae venere kalendae
(exoriens nostris hic fuit annus avis),
et vaga nunc certa discurrunt undique pompa
perque vias urbis munera perque domos:
á½… dicite, PierideS, quonam donetur honore
seu mea, seu fallor, cara Neaera tamen.
carmine formosae, pretio capiuntur avarae:
gaudeat, ut digna est, versibus illa meis.
lutea sed niveum involvat membrana libellum,
10 pumicet et canas tondeat ante comas
summaque praetexat tenuis fastigia chartae,

