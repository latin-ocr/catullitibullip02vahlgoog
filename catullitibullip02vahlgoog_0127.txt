usna 1. 117

parva seges satis est, satis est, requiescere lecto
si licet et solito membra levare toro,
45 quam iuvat inmites ventos audire cubantem
et dominam tenero detinuisse sinu
aut, gelidas hibernus aquas cum fuderit auster,
securum somnos imbre iuvante sequi Îž
hoc mihi contingat: sit dives iure, furorem
50 qui maris et tristes ferre potest pluvias.
o quantum est auri pereat potiusque smaragdi,
quam fleat ob nostras ulla puella vias.
te bellare decet terra, Messalla, marique,
ut domus hostiles praeferat exuvias:
55 me retinent vinctum formosae vincla puellae,
et sedeo duras ianitor ante fores.
non ege laudari curo, mea Delia: tecum
dum modo sim, quaeso segnis inersque vocer.
te spectem, suprema mihi cum venerit hora,
60 te teneam moriens deficiente manu.
flebis et arsuro positum me, Delia, lect0,
tristibus et lacrimis oscula mixta dabis.
flebis: non tua sunt duro praecordia ferro
vincta, neque in tenero stat tibi corde silex.
65 illo non iuvenis poterit de funere quisquam
lumina, non virge, sicca referre domum.
tum manes ne laede mem, sed parce solutis
crinibus et teneris, Delia, parce genis.
interea, dum fata sinunt, iungamus amores:

