348 PROPERTII

o utinam ad vestros sedeam captiva penates,
dum captiva mei conspicer ora Tati.
35 Romani montes et montibus addita Roma
et valeat probro Vesta pudenda meo.
ille equus, ille meos in castra reportet amores),
cui Tatius dextras collocat ipse iubas.
quid mirum in patrios Scyllam saevisse capiHOS,
4⁰ candidaque in saevos inguina versa canes?
prodita quid mirum fraterni cornua monstri,
cum patuit lecto stamine torta via?
quantum ego sum Ausoniis crimen factura puelli8‚
inproba virgineo lecta ministra foco!
45 Pallados extinctos siquis mirabitur ignes,
ignoscat: lacrimis spargitur ara meiS.
cras, ut rumor ait, tota pugnabitur urbe:
tu cave spinosi rorida terga iugi.
lubrica tota via est et perfida: quippe tacentes
50 fallaci celat limite semper aquae.
o utinam magicae nossem cantamina musae!
haec quoque formoso lingua tulisset opem.
te toga picta decet, non quem sine matris honore
nutrit inhumanae dura papilla lupae.
55 †· sic hospes pariamne tua regina sub aula,
dos tibi non humilis prodita Roma venit.
si minus, at raptae ne sint inpune Sabinae:
me rape et alterna lege repende vices,
commissas acies ego possum solvere: nuptae,

